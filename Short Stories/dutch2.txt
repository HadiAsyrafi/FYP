Merdon loopt door de winkel.  Dan hoort hij ”Pom pom pom pom...”
“Hoor ik dat goed?”  Vraagt Merdon zich af.
Merdon kijkt in de richting van het geluid, en ziet alleen een aantal zakjes pompoenpitten aan de muur hangen. Hij kijkt wat er op het zakje staat. “Ze kunnen anderhalve meter groot worden en ze zijn eetbaar.” Staat erop. Prijs: 1 Euro,  15 zaden.  “Dat is leuk.”  Denkt Merdon, en besluit een zakje te kopen. Tien meter verder in de winkel hoort hij de pitten in het zakje rommelend bewegen. “Toch is er iets met die pitten.”  Zegt hij zachtjes tegen zichzelf. Als hij bij het hondenspeelgoed staat neemt hij een bal, een kluifbot, en een hondenriem mee. Om alles vast te kunnen houden doet hij het zakje pompoenpitten in zijn jaszak.
Als hij bij de kassa klaar is met afrekenen, en uit de winkel loopt, komt er een politieagent naar hem toe.
“Kom jij maar even mee.”  Zegt de agent.
“Oef, de pompoenzaden.” Denkt Merdon.”
Ze lopen naar een kantoortje in de winkel. Merdon probeert uit te leggen hoe het zakje pitten in zijn jaszak komt,  en dat hij er niet voor heeft betaald. De agent weet niet wat er waar is van de dingen die Merdon verteld, en uiteindelijk doet hij de rechterhand voor zijn gezicht, spreidt zijn vingers, en kijkt er doorheen.
“Voor deze keer zal ik het door de vingers zien.“  Zegt hij.
“Ik moet je nog wel iets over de pompoenen vertellen. Wist je dat je s ‘avonds een liedje moet zingen tegen pompoenen, en dat ze dan veel sneller groeien en groter worden?” Zegt de politieagent.
Merdon moet bijna lachen, maar dit lijkt hem niet het goede moment, want de agent kijkt zo serieus.
”Niet zomaar een liedje, een pompoenliedje.”
Dan grabbelt de agent met zijn hand in zijn broekzak en haalt er een digitale foto uit. Er staan tekst en muzieknoten op de foto… een liedje.
