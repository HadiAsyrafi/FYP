Mikä ihmeen uussuomalainen? -novelliantologia kokoaa yhteen Teoksen ja Euroopan kulttuurienvälisen vuoropuhelun teemavuoden 2008 kansallisen toimikunnan järjestämän kilpailun huiput.

Osana teemavuoden ohjelmaa järjestettiin novellikilpailu kirjoittajille, jotka elävät monien kulttuurien vaikutuspiirissä. Kilpailulla etsittiin erityisesti maahanmuuttajataustaisia kirjoittajia, ja sen tuloksena syntynyt antologia todistaa, että kilpailu onnistui erinomaisesti tavoitteissaan.

Novelleissa katsotaan taitavasti ja omalaatuisesti toista kulttuuria osana itseä, nauretaan ja vihataan, iloitaan kerronnasta ja kielestä.
