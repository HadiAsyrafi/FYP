kävä mies, kerta kaikkiaan. Pandantappaja!
Mutta entä jos hän oli oikeassa?

Essee ja sen sukulainen, pamfletti, ovat tekstityyppejä, joiden yleisesti ajatellaan pyrkivän jonkinlaiseen muutokseen. On vain harvoja kirjailijoita, jotka ovat onnistuneet yhdistämään aatteet ja kaunokirjallisuuden. He taas ovat  poikkeuksellisesti jotenkin surullisia kirjoittajia, sellaisia kuin Pablo Neruda, jonka runot ylistävät ensin kauneutta ja surevat sitten kauniin maailman kauheuksia. Ne eivät julista vihaisena vallankumousta, eivät oikeasti, eivät lopulta, vaan toteavat, että kaikki rikokset on nähty ja niistä pidetään kirjaa, ne kerrotaan eteenpäin, painetaan paperille ja muistetaan. Ne käsittelevät enemmän tunteita kuin tietoa.

Anu Silfverbergin Luonto pakastimessa käsittelee mielipiteitä ja tunteita. Tunteet ovat sotkuisia ja usein piinaavia, ja siksi kai toiveikkaasti teeskennellään, että ne kuuluvat yksityisen piiriin, kun taas järki kuuluu yhteiskuntaan. Julkisuudessa tunteet sysätään naistenlehtiin, mutta kun puhe tulee isoista asioista, rajataan puhe tilastoihin, lakiin tai lasten parhaaseen – näin tehdään vaikka oikeasti sisällä kiehuisi niin, ettei uni yöllä tule.
