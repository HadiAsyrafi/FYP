Kedves Isten!
Hittanórán mesélték, hogy mit csinálsz. Ki végzi a munkádat, amikor szabadságra mész?
Kedves Isten!
Tényleg láthatatlan vagy, vagy ez csak trükk?
Kedves Isten!
Hogyhogy az utóbbi időben nem találtál fel egy új állatot se? Csak a régiek vannak.
Kedves Isten!
Kérlek, tegyél még egy ünnepet Karácsony és Húsvét közé!
Kedves Isten!
Kérlek, küldj nekem egy pónilovat! Eddig még sose kértem semmit. Utánanézhetsz.
Kedves Isten!
A bátyám elmondta, hogyan születünk. Nem hangzik túl jól.
Kedves Isten!
Ha vasárnap figyelsz a templomban,
megmutatom az új cipőmet.
Kedves Isten!
Ha nekem adod Aladdin lámpáját,
bármit Neked adok, amit csak akarsz,
kivéve a pénzem és a sakk-készletem.
