Asielzoekerscentra worden jaarlijks geconfronteerd met vermissingen van AMA (Alleenstaande Minderjarige Asielzoekers) jongens en meisjes. Volgens vele Asielzoekers centra worden er veelal meisjes vermist. In 1990 zouden er 3 per jaar mysterieus verdwijnen en in de jaren daaropvolgend zijn dat er tientallen geworden. Langzaam begint de groepsleiding te begrijpen, hoe dit zoal in zijn werk gaat, maar ervaren een bureaucratische muur waar met geen mogelijkheid verandering in gebracht kan worden. Het schrijnende is dat de groepsleiding hier dagelijks mee te maken krijgen maar verzuipen in de tekortgeschoten protocollen. Het is dan ook verontrustend dat het asielzoekersbeleid niet verantwoord versterkt wordt, zodat deze kwetsbare groep kinderen buiten de mazen van de wet vallen.
 
De vele artikelen die hierover zijn geschreven, geven aan, dat het om een weldoordacht netwerk gaat. Dit begint al in de landen van oorsprong waar ze de meisjes ronselen. Ze worden verkracht of bedreigd dat hun dierbaren worden vermoord. Kansloos als ze zijn en volgepropt met kortzichtige moralen door hun omgeving, vinden ze geen mogelijkheid om uit de handen van de pooiers te blijven. Wanneer ze eenmaal afhankelijk zijn van de pooier, krijgen ze een paspoort om bijvoorbeeld naar Nederland te vluchten. Ze weten niet, dat zelfs het AZC niet veilig is en de begeleiding kan niets doen om de verdwijningen te voorkomen. De meisjes hebben een telefoonnummer, dat moeten ze bellen want anders gebeurt er waar ze zo bang voor zijn. Er zijn meisjes die het telefoonnummer zijn kwijtgeraakt en daardoor in een psychiatrische inrichting terecht zijn gekomen. Een niet te onderschatten angst waardoor het heel lastig is om ze te helpen. Soms lopen de meisjes zelf weg maar vaak worden ze ontvoerd, gezien het feit dat ze alles hebben achtergelaten, ook al is dat niet veel.
 
Dit netwerk zit diepgeworteld in vele legale instanties, men moet dan denken aan ambassades, ministerie van Justitie, vliegtuigmaatschappijen en politie (vreemdelingen- en zedenpolitie). Vele honderden meisjes en een aantal jongens zijn verdwenen en er lijkt geen einde aan te komen. Alle verontruste berichten vanuit alle hoeken en instanties, verontrusten niet genoeg om tot een verbetering van het systeem te komen.
